\section{Studium wykonalności}
\label{sec:studium-wykonalnosci}

Szyfrowanie symetryczne algorytmem AES jest obecnie powszechnie wykorzystywane oraz istnieje wiele rozwiązań do tego przeznaczonych. Produkt powinien dostarczać szyfrowania kompatybilnego z obecnie istniejącymi rozwiązaniami.

\subsection{Wymagania}
\begin{enumerate}
\item Szyfrowanie bloków zgodne ze standardem NIST FIPS-197 \cite{aes-standard}
\item Szyfrowanie kluczem o długości 256b
\item Tryb wiązania bloków zaszyfrowanych CBC zgodny ze standardem NIST SP 800-38A \cite{cbc-standard}
\item Program konsolowy działający w środowisku Linux 
\item Sposób uruchomienia analogiczny do programu \textit{openssl}
\item Sposób szyfrowania powinien być kompatybilny z programem \textit{openssl aes-256-cbc} 
\item Transmisja danych między komputerem a układem FPGA powinna być realizowana w sposób wolny od błędów
\end{enumerate}

\subsection{Wybrane technologie}
Do wykonania projektu wybrałem płytkę Terasic DE1-SOC, która ma zintegrowany procesor ARM, który pozwoli na programowanie układu FPGA przy pomocy skryptu wczytanego z karty SD podczas uruchamiania. Płytka jest również wyposażona w kontroler UART, oraz ma wystarczająco dużo jednostek logicznych do wykonania projektu.

Środowiskiem programistycznym, które posłuży do stworzenia projektu FPGA jest Quartus. Wybór ten jest podyktowany faktem, że płytka Terasic DE1-SOC jest wyposażona w układ FPGA firmy Altera. Wykorzystanym do napisania projektu FPGA językiem programowania będzie VHDL, ponieważ zapewnia silną kontrolę typów podczas kompilacji. Program komputerowy będzie napisany w języku Python, gdyż pozwala on na wygodną obsługę odczytu i zapisu plików oraz sterowanie transmisją UART. Testy integracyjne będą plikami Makefile, ponieważ jest to najprostsze, w pełni wystarczające rozwiązanie.

\subsection{Strategia testów}
Strategia testowania produktu będzie obejmować dwa rodzaje testów. Pierwszy z nich polega na przeprowadzaniu symulacji funkcjonalnych poszczególnych komponentów oraz analizie ich wyników. Ich celem jest sprawdzanie poprawności implementowanych modułów w izolacji. Powstałe w wyniku symulacji przebiegi ułatwią również szukanie błędów programistycznych. Drugim rodzajem testów będą testy integracyjne obejmujące układ FPGA, program komputerowy oraz komunikację pomiędzy komputerem oraz układem FPGA. Będą one przeprowadzane po każdej iteracji w celu sprawdzenia, czy cały produkt funkcjonuje zgodnie z oczekiwaniami.


\newpage